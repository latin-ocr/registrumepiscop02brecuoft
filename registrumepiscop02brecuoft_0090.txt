76 ’ CARTAE ORIGINALES.

dicti Capituli sigillis sigillatas examinauimus et diligenter inspeximus
et quare post diligentem inspectionem et examinationem comperimus
huiusmodi literas cum dictis sigillis fore sanas et integras ac omni vitio
et suspicione carentes · Idcirco nos J ohannes Episcopus prefatus pro
tribunali sedentes dictas literas per notarium publicum infrascriptum
transsumi et exemplari ac in publicam transsumpti formam redigi man-
dauimus et iussimus ad futuram rei memoriam · Quarum literarum tenor
sequitur et est talis, Uniuersis sancte matris ecclesie filiis ad quorum no-
ticiam presentes litere uenerint Patricius miseratione diuina episcopus
Brechinensis et eiusdem loci capitulum Salutem in domino sempiternam ·
Noueritis nos in nostro capitulo die confectionis presentium personaliter
existentes congregatis ibidem nostris canonicis rectoribusque et vicariis
nostre dioecesis senioribus ad hoc capitulariter vocatis super juribus
et qualitatibus singulorum beneficiorum ecclesie nostre predicte tam
per inspectionem statutorum et munimentorum quam per consuetudi-
nes approbatas ab olim in predicta nostra ecclesia usitatas diligenter
tractauisse inquisiuisse et cum competenti deliberatione declarasse
Quot et qualia sint beneficia predicta et que ipsorum dignitates que
officia que prebende · Ubi undecim beneficia in canonicatus in pre-
dicta ecclesia antiquitus fundata comperimus et creata . Quorum
quatuor sunt dignitates videlicet, Decanatus, cantoria, cancellaria, et

thezauraria · Quintum vero videlicet archidiaconatus officium est in
ecclesia predicta · Et ista quinque beneficia tanquam incompassibilia
cum aliis beneficiis nuncupantur · Reliqua vero sex beneficia videlicet
vicaria, pensionaria, subdiaconatus, Kylmoir, Buthyrgill, et Guthry‚ sim-
plices prebendas reperimus et compassibiles cum beneficio curato et
omni alio qualicumque · Et licet prebendarii vicarie et subdiaconatus
vicarius vocentur et subdecanus voce verbali, curam tamen nullam
habent nec dignitatis prerogatiuam nec officium nec administrationem

